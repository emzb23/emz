<!DOCTYPE html>
<html lang="sv">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Annat</title>
    <link rel="shortcut icon" href="favicon.ico?v=2" type="image/x-icon">
    <link rel="stylesheet" href="style.css">
    <script src="https://code.jquery.com/jquery-1.10.2.js"></script>
    <script src="main.js"></script>
</head>
<body>

    <div id="header"></div>

    <main>
    <!-- ANIMAL CROSSING -->
        <article class="blogg">
            <h2>Animal Crossing (Gamecube)</h2>
            <p>
                Som byns übermench är det mitt ansvar att se till att rutorna har just lagom buskage vilket torgets brunn lägligt analyserar åt mig. Efter att tidigare gått lös med yxan straffas jag nu med samhällstjänst i form av plantation. Tom Nook (ekorren i butiken) gnider ytterligare salt i såren genom att bara sälja en (1) styck trädstickling per dag så det kommer ju ta ett tag.
            </p>

            <p>
                Animal Crossing i sig handlar om att slösa din tid på det mest effektiva och beroendeframkallande sättet möjligt. Varje dag, vecka, månad händer något nytt. Lite som ett MMO med dagliga göror måste jag starta upp spelet och köpa trädsticklingar, gräva upp fossiler (Hell är möjligtvis den mest fossiltätaste platsen på jorden) och prata med alla djuren så att de inte blir ledsna och flyttar i ren protest. Tom Nooks utbud ändras även varje dag vilket känns som en rätt dålig affärsidé med tanke på hans monopol och brist på matvaror/toalettpapper/andra nödvändigheter även om djuren ibland nämner faktumet att de likt sina vilda kusiner spenderar mycket tid med att leta efter frukt. Frukt vilken mina giriga små människohänder plockar för att sälja vidare till Tom Nook. På slumpmässiga dagar kommer det gäster till byn, bland annat den strandade fiskmåsen Gulliver som berättar om sina resor, snobbiga modeoffret Grace som låter spelaren tvätta hennes bil för att sedan bli mobbad och tillkastad lite klädpaltor eller kalkonen Franklin som gömmer sig från djuren skördesfestivalen (Animal Crossings egna version av amerikanska Thanksgiving). 
            </p>

            <p>
                Varför gömmer sig Franklin trots sin inbjudan från borgmästaren själv? För att han som kalkon misstänker djuren vill äta honom! Vet inte riktigt om jag är okej med att min bys djur äter djur som kommer på besök. Är det kannibalism? Säljer Tom Nook inte matvaror för att mina djur äter förbipasserande? Varför har kon Belle kohudar i sitt hus? Väl på torget har de dukat upp med bestick. Borgmästaren Tortimer upplyser oss om att han väntar på huvudrätten, en freudiansk felsägning berörande festivalens huvudgäst Franklin. Som sagt är jag inte helt okej med att låta mina djur praktisera kannibalism så mina färdigheter från Sly Cooper kommer väl till pass och när Tortimer & co är två bestick fattigare belönar Franklin mig med en patetiskt ful rosa klocka. Men denna rosa klocka är en del av det exklusiva "Harvest"-setet vilket spelar in på spelets fokus på samling. De flesta saker i spelet är nämligen del av en kollektion. I början blir man medlem i Happy Room Academy vilka varje söndag skickar ett surt brev där de påpekar ens dåliga smak av inredning genom att poängsätta den. Vill man kamma hem så många poäng som möjligt gäller det att böja sig inför samhällets krav på enformighet och matcha sina möbler med matta, tapeter och exklusiva belöningar från högtider. För att få plats med allt detta krävs det större hus från Tom Nook vilket kräver pengar vilket i sin tur kräver mer jobb och genom detta sluts livets cirkel likt den där reklamen där tjejen tar kokain för att jobba hårdare för att tjäna mer för att köpa mer kokain. 
            </p>

            <p>
                Spelet i sig är inte utformat för speedruns direkt. Man kan inte sätta sig ner en helg och bara maratonköra igenom allt utan man måste vääääääntaaaaaaa i realtid. Om man inte vill fuska via tidsresor, men fuskar man i Animal Crossing hamnar man i helvetet. Särskilt om man tycker på resetknappen. Gör man det kommer man bli antastad av herr Resetti nästa gång man går ut ur sitt hus. Varje gång man trycker på reset går ett larm i mullvadshuvudkvarteret igång och en mullvad skickas för att gräva en tunnel till ditt hus och ge dig en utskällning som heter duga - fast på ett väldigt roligt sätt som bryter fjärde väggen. 
            </p>

            <p>
                Ett av huvudinslagen i spelet är grannarna. På gott och ont. Visst, det kanske känns fel att strategiskt mobba ut ekorren Nibbles genom att slå henne medvetslös med håven och putta ner henne i fallgropar, men jag har faktiskt redan en ekorre i byn så ekorrkvoten är redan upfylld. Alla djur som flyttar in har en personlighet samt ett eget hus med dekor och musik baserat på dess personlighet.
            </p>
        </article>

    <!-- KATTBILD -->
        <article class="blogg">
            <h2>!!FLOKI!!</h2>
            <div id="kattbilder">
                <img src="img/sovflok.jpg" alt="Floki1">
                <img src="img/supfloki.jpg" alt="SuparFloki">
                <img src="img/frenchfloki.jpeg" alt="FranskFloki">
                <img src="img/neroupp.jpg" alt="NerochUppFloki">
            </div>
        </article>
    </main>

<div id="footer"></div>
</body>
</html>